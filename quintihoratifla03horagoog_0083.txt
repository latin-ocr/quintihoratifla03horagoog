‘10

20

CARMINUM LIB. II. xx.

caudam, et recedentis trilingui
Ore pedes tetigitque crura.

XX.

Non usitata nec tenui ferar ,
Penna biformis per liquidum aethera
Vates: neque in terris morabor·
Longius: invidiaque major
Urbes relinquam. Non ego pauperum
Sanguis parentum, non ego, quem vocas,

· Dilecte Maecenas, obibo, ·

Nec Stygia cohibebor unda.
J am jam residunt cruribus asperae
Pelles; et album mutor in alitem

Superne: nascunturque leves
Per digitos humerosque plumae.

J am Daedaleo ocior Icaro
Visam gementis litora Bospori,
Syrtesque Gaetulas canorus
Ales Hyperboreosque campos.

Me Colchus, et qui dissimulat metum
Marsae cohortis Dacus, et ultimi

Noscent Geloni3 me peritus
Discet Hiber, Rhodanique potor.

Absint inani funere neniae,
Luctusque turpes et querimoniae:
Compesce clamorem, ac sepulcri
Mitte supervacuos honores.

11. superna. 13. notior, B. (cp. C. 3. 14. 11.)

“51

tri. C. 3. 11. 20.

ς. 0. 3. 30. 6.

dil. C. 1. 20. 6.

8. C. 2.. 14. 9.
l. 28. 2.

pot. c, 4. ιε. 21.

